<template>
<!-- eslint-disable max-len -->
<div class="text">

<img class='img' src='images/Initium est dimidium bonum opus_Gera pradžia pusė darbo.jpg'/>

<p>
  RAMO-011 “Gera pradžia - pusė darbo / Initium est dimidium bonum opus”, 2019 m., drobė, aliejus, 90x92 cm
</p>

<p>
  Kada prasideda viduramžiai? Dažnam rašte, Viduramžių pradžia susiejama su Vakarų Romos Imperijos žlugimu.
  Tačiau kaip ir Senajame Testamente krikščionys įžvelgia ženklus apie Naująjį, taip ir didžiojo Romos Imperatoriaus sapnas tapo pirmuoju naujosios,
  ateinančios kultūros ženklu. Pirmasis imperatorius atsivertęs į krikščionybę – Konstantinas I, Šv. Elenos sūnus – prieš reikšmingą mūšį miegodamas,
  regėjo ženklą danguje ir balsą sakantį: In hoc signo vinces (Šiuo ženklu nugalėsi). Tas ženklas – Kristaus monograma (☧). Dangiškasis pažadas išsipildė ir
  vėliau Konstantinas I žengia pirmuosius krikščionybės triumfo žingsnius. Kartu su imperatoriumi Licinijumi, jis paskelbia Milano Ediktą,
  uždraudžiantį krikščionių persekiojimą ir visų konfesijų lygybę. Vėliau pats apsikrikštyja, o šį atsivertimą pakartoja ir visa imperija, kai Teodisijaus
  I valdymo laikotarpiu Krikščionybė tampa Vakarų Romos imperijos religija ir uždraudžiama pagonybė. Tad žiūrovas pats turi pasirinkti linijinio laiko tašką,
  kuriame istorinis pasakojimas prasideda – poetiškam sapne, politiškame įstatyme ar pranašiškame žlugime.
</p>

<p>
  Pirmieji žmonės – Ieva ir Adomas buvo pirmaisiais pažinusiais tai, kas gera ir bloga. Paragavę uždraustojo vaisiaus, save išvydo gėdingai nuogus,
  o apie neklusnumą sužinojęs Dievas nubaudė juos skausmais, vargais ir atskirtimi. Per juos į pasaulį atėjo nuodėmė, iš kurios išgelbėti tegali
  Jėzus Kristus, kurio pasekėjai ir yra krikščionys. Tačiau pirmieji krikščionys taip pat buvo atskirti, vargo ir patyrė skausmą. Jie būrėsi
  visuomeninėje atskirtyje ir buvo persekiojami, kankinami. Vienas persekiotojas vardu Saulius, keliaudamas į Damaską, buvo apsiaustas stiprios
  šviesos, krito nuo arklio ir išgirdo Dieviškąjį kreipimąsi, po kurio atsivertė į naująjį tikėjimą ir pasivadino Pauliumi. Initium est dimidium
  bonum opus (Gera pradžia pusė darbo), nes pirmųjų krikščionių kankinystė čia nesibaigė, o ir pats Paulius laiške Timotiejui įspėja jį apie
  ateities pavojus: „Ir visi, kurie trokšta maldingai gyventi Kristuje Jėzuje, bus persekiojami.“ Pirmasis kankinio mirtimi miršta Šv. Steponas
  ir vėliau prasilieja raudonumo upės. Iš pradžių krikščionys krenta nuo Judėjų, vėliau, tikėjimui plintant po Romos imperiją, ir nuo pagonių,
  bet sielų išganymo niekas neužgniaužė, o visi pirmieji krikščionys kankiniai paskelbti šventais, todėl ir ši besimeldžiančių krikščionių,
  pasmeigtų ant šakių, rankos sudėtos, nes jie mirties akivaizdoje meldžiasi Kristui ir bus išgelbėti ir išganyti.
</p>

<p>
  Ugnis yra ir naikinanti galia, ir apsivalymo ar atsinaujinimo šaltinis. Ugnies pavidalu Mozei pasirodė ir pats Dievas degančio krūmo pavidalu,
  liepsnose skendėjo Sodoma ir Gomora, o kai ateis ugnimi pasirodysianti teismo diena, ugnies ištirtas aikštėn iškils kiekvieno piktas darbas.
  Apreiškimas Jonui, manoma, parašytas krikščionių persekiojimo laikais pranašavo pasaulio pabaigą, o tiksliau vienybės su Dievu atėjimą, kur
  su pirmaisiais žmonėmis atsiradusi kančia ir blogis bus įveikti. Ugnimi ir bus atpažintas istorijos pabaigos artėjimas, nes Jonas regėjo
  trimituojančių angelų atnešamą ugnį sumišusią su krauju,  išdegusiais medžiais ir nusvilusia žole, didžiulių ugnies kalnų veržimąsi į jūrą,
  jos pavertimą kraujo ir vandenų gyvybės dvėseliena ir trečdalio pasaulio paskandinimą mirtyje. Atsivers žemėje pragaras ir dangiškasis karys
  Archangelas Mykolas svarstyklėmis svers mirusiųjų sielas, kurias dangun paskirti, o kurias į amžinos kančios karalystę atiduoti.
</p>

<p>
  Kentauras yra pusiau žmogus, pusiau gyvulys – toks, kokiu krikščionys laikė nekrikštus, tikrojo tikėjimo nepažinusius.
</p>

<p>
  Raudona spalva žymi kraują ir ugnį, gyvybę ir meilės aistringumą. Kardinolai, lyg prisimindami pirmųjų kankinių kraują, nešioja raudonas
  sutanas, o aistrą ir nuodėmę simbolizuoja ir Marijos Magdalietės drabužis.
</p>

<img class='img' src='images/Tristis imago eques Krasnoyarsk_Liūdnojo vaizdo riteris iš Krasnojarsko.JPG'/>

<p>
  RAMO-012 "Liūdnojo vaizdo riteris iš Krasnojarsko / Tristis imago eques Krasnoyarsk", 2019 m., drobė, aliejus, akrilas, 160x140 cm
</p>

<p>
  Kada baigiasi viduramžiai? Kaip neturi laiko pradžia, taip neturi jo ir pabaiga. Dažnas Viduramžių pabaigą pažymi didžiaisiais
  geografiniais atradimais, pirmosiomis kelionėmis į Amerikas, ar Bažnyčią suskaldžiusia Reformacija. Tačiau esminį vaidmenį suvaidino
  naujas išradimas, kuriuo pagamintas vienas brangiausių kultūros istorijos objektų – Biblia Sacra arba Gutenbergo Biblija. Spausdintinis
  žodis ir jo masiškumo galimybė lėmė ir reformacijos idėjų plitimą ir išgrindė kelią Renesansui bei mokslo revoliucijai, masių apšvietai.
  Tačiau paskutinis viduramžių žmogus – fikcinis personažas, Don Kichotas, kurį jo ištikimasis ginklanešys praminė Liūdnojo Vaizdo riteriu.
  Tristis imago eques Krasnoyarsk (Liūdnojo Vaizdo riteris iš Krasnojarsko) yra toks pats, ne į savo laikmetį papuolęs riteris, ant kurio
  skydo matosi Železnogorsko miestelio, Krasnojarsko srityje herbas. Tai laike sustojęs sovietinis mono-miestas, kuriame buvo plėtojama
  branduolinė industrija ir ginkluotė. Slaptas miestas, nežymėtas oficialiuose žemėlapiuose, niekam nežinomas, niekam nematomas, likęs
  tik kaip kažkada buvusios galybės prisiminimas. Tad ir čia žiūrovas pats turi pasirinkti linijinio laiko tašką, kuriame istorinis
  pasakojimas pasibaigia – poetiškam prisiminime, politiniame skilime ar ateitį žadančiame atradime.
</p>

<p>
  Didžiulė meška, susipainiojusi elektronų trajektorijose ir bandanti praplėšti atomą, yra ta galinga mokslo mašina, kuri žmones priartina
  prie Dievo galios – galios kurti ir naikinti. Atomo galia, patekusi į kvailybe ir nežinojimu persismelkusių žmonių rankas, kelia nevilties
  jausmą ar Apokalipsės reginį, ugnies kamuolį suvalgysiantį savo paties prigimtyje įkalintą žmogaus būtį.
</P>

<p>
  Pakartoto įstatymo knygoje rašoma: „Jei susimuštų du vyrai ir vieno jų žmona įsikištų gelbėti savo vyro nuo priešininko rankos, ištiesdama
  ranką ir griebdama jam už gėdos, nukirsi jai ranką. Nerodyk jokio gailesčio.“ Taip pat Ezechielio knygoje rašoma apie dvi seseris ištvirkėles,
  geidusios meilužių, kurių „varpa būtų kaip asilų ir sėklos srūvis kaip eržilų.“ Tačiau gašlumas yra mirtina nuodėmė ir nusidėję į pragarą
  patenka kaip tik dėl šių kūno organų.
</p>

<p>
  Riterio rankose – kalavijas, įprastai simbolizuojantis karinę galią ir narsumą. Tačiau viduramžių ruduo buvo silpstančios epochos
  laikmetis, todėl ir kalavijas nusviręs. Kad ir koks svarbus riteriui jo ginklas, kad ir kokios consecratio ensis iškilmės būta,
  nykstantis riterių luomas ir jo vertybių sistema į romanų puslapius perkėlė istorijas apie tarnystę Dievui, kilniuosius poelgius,
  tolimuosius nuotykius ir aistringąją meilę.
</p>

<img class='img' src='images/Ut quid liberum arbitrium, Thoma_Kaip ten su ta laisva valia, Tomai.png'/>

<p>
  RAMO-017 “Kaip ten su ta laisva valia, Tomai? / Ut quid liberum arbitrium, Thoma?”, 2020 m., drobė, aliejus, 100x90 cm
</p>

<p>
  Summa Theologiae yra reikšmingiausias Šv. Tomo Akviniečio darbas, kuriame aptariama gausybė įvairiausių temų, nuo argumentų,
   kuriais bandomas įrodyti Dievo egzistavimas iki draudimų imti skolų palūkanas ar perkainoti prekes (šiuolaikiniai bankai ir
   pavyzdžiui Apple kompanija pagal jį negalėtų egzistuoti). Viena iš temų – liberum arbitrum (laisva valia), kurioje dalyvauja
   sielos galios – protas ir valia. Ut quid liberum arbitrium, Thoma? (Tai kaip ten su ta laisva valia, Thomai?)
</p>

<p>
  Mėlynoje ugnyje susidegino žmogus ir priekaištauja paprastai numirusiam, nes dėl šio sielos vis dar kovoja Dievo ir pragaro
  pasiuntiniai. Kuri jėga jį patrauks ir kur jis pateks? Į rojų ar į pragarą? Rojus tai locus amoenus (maloni vieta), kurią
  aprašė garsusis Dantė Aligjeris savo kūrinyje La divina commedia. Joje jis simboliškai išreiškė, kad žmogiškoji išmintis
  tegali nuvesti iki rojaus slenksčio, o jį peržengti padės gyvenimas pagal dorybes. Įdomiausi pokalbiai rojuje, anot Dantės,
  turėtų vykti vienoje iš septynių – Saulės sferoje, kuri skirta katalikybės mokslininkų, išminčių ir didžiųjų vienuolių vėlėms.
  Ten turbūt galima sutikti ir Šv. Tomą Akvinietį. O pragaras tai piltuvo formos bedugnė, vedanti į žemės centrą, link kurio
  keliaujant galima regėti vis baisingesnes nusidėjėlių kančias. Tad žemiškajame gyvenime žmogus, turėdamas laisvą valią ir
  renkasi kur nori praleisti amžinybę – maloniam sode ar bausmės vietoje, Velnio viešpatijoje, nepakeliamo karščio ir ugnies
  pasaulyje, kur karaliauja šetonas ir puolę angelai, kur pasmerktųjų kūnai dega amžinojoje liepsnoje.
</p>

<p>
  Mėlyna, tai dieviškumo, tiesos ir ištikimybės spalva, kuria simbolizuojamas dangus ir visa kas su juo susiję.
</p>

<p>
  Praėjus trims metams po Tomo Akviniečio mirties, Bažnyčia pasmerkė 10 jo tezių, bet neužilgo buvo reabilituotas.
  Kanonizacijos procese, advocatus diaboli (velnio advokatas – žmogus, kuris turėjo užimti skeptišką poziciją ir
  rasti argumentų prieš kandidato į šventuosius kanonizaciją) pastebėjo, jog Tomas Akvinietis nepadarė nė vieno
  stebuklo, todėl negali būti Šventuoju. Tot miraculis, quot articulis – atsakė vienas kardinolas (yra tiek stebuklų,
  kiek yra skirsnių jo Summa Theologiae). Jau Šventajam Tomui buvo suteiktas ir doctor angelicus (angeliškojo daktaro)
  laipsnis, dar vėliau jis paskelbtas Katalikų Bažnyčios mokytoju, dar vėliau jo mokymas buvo paskelbtas kaip vienintelė
  teisinga katalikybės filosofija ir paskutinis reveransas atliktas tuomet, kai jo filosofija Bažnyčios pavadinta
  philosophia perennis (amžinoji filosofija).
</p>

<img class='img' src='images/Mutua caritate_Abipusė meilė.png'/>

<p>
  “Abipusė meilė / Mutua caritate”, 2020 m., drobė, aliejus, 50x40 cm
</p>

<p>
  mirtis perpjaunant – viena žiauriausių egzekucijos formų, kurios susiformavo gerokai anksčiau, bet metodo populiarumas
  išauga kaip tik viduramžiais. Tiksliau legendos apie jį ir istorijos apie kankinystes. Viena vaizdingiausių istorijų apie
  Apaštalo Simono Kanaaniečio nukankinimą perpjaunant, aprašyta Aukso legendoje. Kankinys buvo dar ir aukštyn kojom pakabintas,
  ir pjaunamas pradedant nuo tarpkojo. Į galvą suplūdęs kraujas neleidžia kankiniui prarasti sąmonės net beprotiškam skausme.
  Sąmonė pradeda gesti tik pjūklui pasiekus bambą, kai kuriais atvejais sąmoningu išliekama net iki diafragmos. Apaštalą Simoną
  vaizduojant, dažnai prie jo vaizduojamas ir pjūklas, be to, po tokios įspūdingos egzekucijos, jis laikomas lentpjovių globėju.
</p>

<p>
  Kvadratas viduramžiais buvo žemės simbolis, o medinis kankinimų rėmas su jame esančiu 3 figūrų ovalu sudaro žemės ir dangaus
  susijungimo simbolį. Kankintojų Mutua caritate (Abipusė meilė) išreiškiama „draugystės pjūklu“ ir kankinio meile savo kankintojui,
  tokiu būdu įrodančiam jo teisumą ir skausmingai paverčiančiam kankinį Šventu.
</p>

<img class='img' src='images/Nolite timere_Nebijok.png'/>

<p>RAMO-018 “Nebijok / Nolite timere”, 2020 m., drobė, aliejus, 120x110 cm (apytiksliai išmatavimai)</p>

<p>
  Nolite timere (Nebijok), prieš tave liepsningoji būtybė Serafimas, pagal Apreiškimą Jonui, kuris regėjo priešais sostą
  tviskančią stiklo jūrą, panašią į krištolą, o sosto viduryje ir aplinkui sostą keturias būtybes pilnas akių iš priekio ir
  iš užpakalio. Pirmoji panaši į liūtą, antra į veršį, trečia su žmogaus veidu, ketvirta panaši į skrendantį erelį, kiekviena
  turinti po šešis sparnus, aplinkui ir viduje pilnom akių ir šaukiančią „Šventas, šventas, šventas yra Galybių Viešpats! Visa
  žemė pilna jo šlovės!“. Šv. Dionizas, Šv. Pauliaus atverstas, pasak hagiografijos, nukirsdintas ir tada savo galvą pasikėlęs,
  rankose belaikantis, nukeliavo į savo paties palaidojimo vietą, dar ir pamokslaudamas, kol pasiekęs savo atilsio vietą, pakliuvo
  į anapusybę, prie Dievo sosto, kur jį pasitiko sklindantis šviesos spindulys nutvieskęs stebuklingą vyskupą ir kankinį.
</p>

<p>
  Pseudo Dionisijus Areopagitas buvo angelologas, parašęs veikalą De Coelesti Hierarchia (Apie Angelų hierarchiją). Jame šie tarpininkai
  tarp Dievo ir žmonių suskirstomi pagal hierarchiją į 9 chorus ir 3 triadas. Pirmąją ir aukščiausiąją triadą sudaro sostai, cherubinai
  ir serafimai – Angelai, supantys Dievo sostą. Pirmą kartą jie minimi Izaijo knygoje ir aprašomi kaip turintys šešis sparnus: dviem
  dengiantys savo veidą, dviem kojas ir dviem plasnojantys. Etimologine bei ikonografine prasme serafimai tapatinami su ugnimi, raudona
  spalva, amžinu bei nepailstančiu atsidavimu Dievui. Šv. Bernardas, sekdamas skirstymu, vaizdžiai įrėmina serafimų simboliką, sutapatindamas
  jų artimumą su Dievu per vardus – tokiu būdu cherubinai tampa tik sugeriančiais dieviškąją tiesą, o serafimai – ją išgyvenantys tarytum
  uždegimą. Vėliau ir Šv. Tomas Akvinietis lygina serafimus su cherubinais lyg iškeliant žinojimą virš meilės, tačiau tokiu supriešinimu
  paradoksaliai įrodant būtent serafimų pranašumą tikėjimo akivaizdoje.
</p>

<p>“Čia yra tik iliuzija / Hic est praebebit spem fallacem”, 2020 m., drobė, aliejus, lakas, 140x120 cm (apytiksliai išmatavimai)</p>

<p>
  Kas, jei ne ekscentriškai apsirengęs kvailys gali pasakyti mums tiesą ir nebūti nukirsdintas? Juokdarys ir sako: „Hic est praebebit spem fallacem“
  (Čia yra tik iliuzija), rodydamas pirštu į dangų! Jis verčia pastebėti, jog dangus netikras ir imituoja pasaulio regimybę taip apgaudamas jusles,
  o savo puošnumu apžavintis akis ir atrišantis pinigines. Giliau įsižiūrėjus į klastingąjį vaizdą matosi gyvatės, o juokdarys įspėja: „Būk atsargus“.
  Vietoj įprastos lazdos jo rankose korta, primenanti istoriją apie Šv. Jono tikėjimo patikrinimą, kai vienas kunigas jam padavė taurę su užnuodytu
  vynu, nuo kurio du jau buvo mirę. Šv. Jonas atsigėręs ne tik nenumirė, bet ir prikėlė minėtus lavonus.
</p>

<p>RAMO-014 “Jis draugiškas, nesikandžioja / Est amica, non mordet”, 2019 m., drobė, aliejus, akrilas, 96x67 cm</p>

<p>
  Liūtas Šventame Rašte minimas dažnai ir gali simbolizuoti drąsą, jėgą, kovą, kilnumą ir žiaurumą, o dėl savo galybės dažnai prilyginimas
  Jėzui. Jis taip pat susiejamas ir su Prisikėlimu po trijų dienų, nuo Kristaus mirties, nes manyta, jog liūtukai gimsta negyvi, o po trijų
  dienų tėvas savo galingu riaumojimu ar kvapu prikelia juos gyventi. Štai šis liūtas Est amica, non mordet (Jis draugiškas, nesikandžioja)
  ir riaumoja valstiečiams kaip karalius. Viduramžiais manyta, jog karalius yra dievo pateptasis ir bet koks pasipriešinimas jam yra neleistinas.
  Karalių suvaldyti tegali Dievo pavadėlis. Žinoma, būta ir žemiškojo įstatymo, kurio pagrindu buvo paprotinė teisė apjungta su lex romana (romėnų teisė).
  Pirmasis nuodugnus politinis traktatas Polycraticus, parašytas Jono Solsberiečio, skirtas filosofijos tyrinėjimams ir dvariškių tauškalams, siekė
  suderinti materialųjį ir dvasinį gyvenimus. Tai buvo didžiulis antikinės tradicijos kompendiumas, savo laiką pasiekęs per Ciceroną, Seneką ir Bažnyčios
  Tėvus, romėnų teisininkus. Ir vis tik karalius buvo Dievo vietininkas žemėje, o valstietis ilgą laiką taip ir liko inventoriumi, įgytu su žeme. Bet
  Popiežiaus Grigaliaus VII nuomone, Popiežius buvo visos Bažnyčios suverenus valdovas, vienintelis galintis skirti ir atleisti vyskupus, ir tik Popiežius
  galėjo sušaukti Bažnyčios susirinkimą ir patvirtinti dekretus, kurių niekas negalėjo anuliuoti, o byla patekusi Popiežiaus teisman, negalėjo būti
  nagrinėjama jokios kitos valdžios, ir po Dievo ir dieviškojo įstatymo Popiežius buvo absoliutus.
</p>
<img class='img' src='images/Suscipe, non nolueritis_Imk, tau nieko nebus.png'/>
<p>“Imk, tau nieko nebus / Suscipe, non nolueritis”, 2020 m., drobė, aliejus, 60x90 cm (apytiksliai išmatavimai)</p>


<p>
  Pranciškonų ordino generolas Bonaventūras, vėliau gavęs Doctor Seraphicus (Serafimų Daktaro) titulą, rašė, kad multiformis sapientia
  Dei (daugiaformė Dievo išmintis) yra ryškiai perteikta Šventajame rašte ir yra paslėpta kiekviename pažinime bei kiekvienoje prigimtyje.
  Tačiau žmogus, suviliotas klastingų gyvatės žodžių „Suscipe, non nolueritis“ (Imk, tau nieko nebus), užsigeidė pažinimo ir savo proto
  ribotumo pagundomis neįžvelgė pavojaus. Per plonu liežuviu Velnias kalbėjo ir per puošnų daiktą, užgožusį matymą, jiems siūlė. Todėl žmogus,
  galų gale, lyg sirenų suviliotas, vedinas galios troškimo atsisuko į Nereides monita (Undinės pamokymus) – mokslą. Ir nors Vakarų pasaulyje
  išsiskleidusi krikščionybė mokslo centru pavertė arabų pasaulį, tačiau per jį vėliau į Europą sugrįžo graikų ir romėnų mokslinis bei filosofinis
  palikimas, ir nebe viskas viduramžiuose buvo teologija. Vėlyvajame laikotarpyje gausiai besikuriantys universitetai, išrasta spauda,
  demokratizuotas mokslas leido plisti naujoms idėjoms. Atsiradęs žemiškojo pasaulio aiškumas savo aukso blizgesiu užgožė dangų ir taip panaikino
  gyvenimo misteriją, sakralųjį paslaptingumą ir dvasingumą – šventais po truputį tapo kiti raštai.
</p>

<img class='img' src='images/Nereides monita_Undinės pamokymai.JPG'/>

<p>"Undinės pamokymai / Nereides monita” 2019 m., drobė, aliejus, akrilas, 100x80 cm</p>

</div>
</template>

<script>
export default {
  name: 'Expo',
};
</script>

<style scoped>
  .text {
    text-align: justify;
  }

  .img {
    max-width: 100%;
    height: auto;
  }
</style>
